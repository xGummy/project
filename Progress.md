#Dag 1

Ik heb een intersante dataset gevonden over studierichtingen en hoeveel jongens/meisjes welke studie en richtingen doen. Het lijkt me interessant om hier een visualisatie over te maken. Maar wat is er nou interessant aan? Voor de hand ligt dat meisjes minder technische studies doen en jongen minder sociale studies. Maar geld dat voor alle studies binnen zo’n richting? Hoe is het over de tijd gegaan? Bij welke studies zijn de verschillen het grootst en bij welke juist het meest gelijk? 
Op basis van deze vragen heb ik een opzet opgesteld, te zien in de file.

#Dag 2
Vandaag heb ik nagedacht over de technische implementatie van mijn visualisatie. Mijn eerste vraag was of ik mijn barchart relatief of absoluut wil weergeven. Voorlopig lijkt absoluut me de beste optie, omdat je dan ook nog kunt zien welke studies het populairst zijn. Ideaal zou zijn als je kon schakelen tussen relatief en absoluut. Dit heeft geen hoge prioriteit. De precieze opzet van mijn design heb ik iets aangepast, te lezen in de technisch design file.
#Dag 3
Vandaag heb ik besteed aan het nadenken hoe ik mijn data in wil laden. Mijn oorspronkelijke plan was om de data direct vanuit een csv bestand in te laden. Vandaag realiseerde ik me echter dat een json bestand voordelen met zich meebrengt omdat je catogorieen dieper kunt nesten. Je kunt dan bijvoorbeeld ook per studie of per universiteit gaan sorteren. Ik heb een grove opzet gemaakt voor het json bestand en begonnen met het maken van dit bestand. De grove opzet van de json is te vinden in het technisch design.
#Dag 4
Het omschrijven naar een json file gaat goed , alleen het optellen van verschillende catogorieen gaan nog lastig. Ik wil bijvoorbeeld data hebben van elke universiteit binnen een studie, maar ook van alle universiteiten opgeteld. Er zijn verschillende opties om dit te doen.
-	In exel: misschien wel makkelijk met optellen, maar lastig om de goede catogorieen te selecteren en bovendien moet ik dan weer nieuw cellen maken om de waarden op te slaan, dat past niet echt in het format. Uiteindelijk lijkt het me niet echt de beste optie
-	In python vanuit het csv bestand de juist waarden er uit filteren en optellen. Lijkt in theorie een goede optie maar is in de praktijk nog lastig.
-	In python vanuit het json bestand met de date die ik nu heb. Misschien is het op deze manier makkelijker om de goede waarden te selecteren.
-	In javascript pas optellen. Misschien wel het makkelijkst maar is natuurlijk niet echt netjes.
Voorlopig wissel ik steeds een beetje van methode omdat het allemaal niet lukt. Morgen zal ik er nog maar een keer hulp bij vragen.
#Dag 5
YES DE DATASET IS COMPLEET. Uiteindelijk is het toch gelukt door vanuit mijn eerder gemaakte json in python de waarden op te tellen. 
#Dag 6
Vandaag ben ik begonnen aan de eerste visualisaties, het loopt alleen nog niet echt lekker. Het moet een grouped bar chart worden maar voorlopig verschijnt er nog helemaal niks op mijn scherm. Data is mogelijk toch niet helemaal niet het goede format.
Uiteindelijk heb ik er voor gekozen om mijn data binnen mijn javascript file nog even te herformatten zodat het gebruikt kan worden voor mijn visualisatie. Ik doe dit in javascript en niet al in mijn json file omdat ik anders een gigantische json in moet laden. Voorlopig lijkt dit me een makkelijkere manier.
#Dag 7
De eerste opzet van mijn barchart is af, nu is het belangrijk om hem interactief te maken zodat hij op verschillende niveau’s kan werken. Dit gaat verbazingwekken goed, alleen heb ik nu een hele wirwar aan functies die niet allemaal evenveel bijdragen. Belangrijk om morgen nog eens goed naar de structuur van mijn functies te kijken.
#Dag 8
Vandaag ook de andere twee visualisaties gemaakt. Er zitten nog wel een paar bugs in. Bijvoorbeeld bij hele kleine studies worden niet weergegeven en d y as schaalt niet goed mee.
